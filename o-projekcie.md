---
title: Kolejny Dzień - O projekcie
header: O projekcie
background: https://dl.dropboxusercontent.com/s/1ab2lwbsl0ks9bc/bg_about.jpg
---
Kolejny Dzień to wydana w&nbsp;2017 roku modyfikacja do gry Gothic&nbsp;II z&nbsp;dodatkiem Noc Kruka.

W założeniach miał to być rozbudowany projekt z&nbsp;fabułą podzieloną na kilka rozdziałów. Produkcja została jednak wstrzymana, a&nbsp;dotychczasowe efekty prac opublikowano jako wersję&nbsp;1.0.

Obecnie mod udostępnia około dwie godziny rozrywki w&nbsp;nowym, stworzonym od podstaw świecie. Jego komediowy charakter opiera się przede wszystkim na nawiązaniach i&nbsp;absurdach. W&nbsp;odróżnieniu od wielu innych produkcji tego typu, odrzucono natomiast całkowicie próby osiągnięcia efektów humorystycznych przez wulgarność.

Modyfikacja bazuje wyłącznie na podstawowym zestawie skryptów (nie korzysta z&nbsp;pakietów skryptowych, jak Ikarus czy LeGo, ani z&nbsp;dodatkowych bibliotek typu AST), dzięki czemu powinna działać poprawnie również z&nbsp;nowymi wersjami pakietu System Pack (v1.8 i&nbsp;wyższe).

Projektu nie tworzono z&nbsp;myślą o&nbsp;współpracy z&nbsp;DX11 i&nbsp;modami graficznymi, dlatego używanie ich podczas gry może skutkować pojawianiem się błędów.

Uwaga! Produkcja zawiera liczne odniesienia do alkoholu i&nbsp;innych substancji odurzających, a&nbsp;także brutalność (walka z&nbsp;przeciwnikami, agresja w&nbsp;dialogach), przez co może być nieodpowiednia dla młodszych graczy!